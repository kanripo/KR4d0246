# -*- mode: mandoku-view; -*-
#+TITLE: 涉齋集
#+DATE: 2015-08-25 00:00:47.088501
#+PROPERTY: ID KR4d0246
#+PROPERTY: BASEEDITION WYG    
#+PROPERTY: JUAN 卷十八
<pb:KR4d0246_WYG_018-1a>¶
欽定四庫全書¶
　涉齋集卷十八　　　　　　宋　許綸　撰¶
　　七言絶句¶
　　　信筆戒子種花木¶
君恩未許乞分符三徑無資地亦無或借或資分養種¶
閒時趂早着工夫¶
廼翁未遂投閒計吾子宜殫幹蠱才已辦一區供戱綵¶
更營三徑待歸来¶
<pb:KR4d0246_WYG_018-1b>¶
一年活計在春初處世光隂不可虚莫謂窺園全廢學¶
昔人猶有帶經鋤¶
栽種成隂動十年風流遺恨憶蘇宣西園近有移園法¶
大樹根盤只儼然¶
買宅慇懃為海棠却因改築遂移將前園褊小鄰遷次¶
好補霓裳斷續行¶
池妨屋地故應填取土成池却自然愛惜清漪添淤壤¶
買根歸種撫州蓮¶
<pb:KR4d0246_WYG_018-2a>¶
買石雖非自欝林窠窠盡費俸餘金傍人應笑謀生拙¶
航海梯山枉費心¶
買石為山任笑癡癡翁真箇似童兒竒峰峭石勤收拾¶
莫使他年一簣虧¶
我山壘土仍栽石下有嵌岩上有亭石少闕邊添種樹¶
種時湏要樹長青¶
水仙繡菊麝香萱乆種成畦長養便分向北堂三益近¶
遶墻秋色要爭妍¶
<pb:KR4d0246_WYG_018-2b>¶
種樹還如種善根自湏積累付兒孫從人覓得栽培法¶
緑葉成隂便滿園¶
莫將桃杏等閒看栽接名窠有㡬般為是開花仍結實¶
花供賞翫果供餐¶
飛霞園地固無多我愛他時號繭窩若繚城跟踈織竹¶
錦屏環列繡成窠¶
金沙安敢齒&KR1616;醿白白紅紅間却宜但是籬邊多種取¶
他年歩障要相隨¶
<pb:KR4d0246_WYG_018-3a>¶
　　　梅花十首¶
每憶山居氣味長梅花時節只清狂若教玉鑑堂前看¶
認得花光是玉光¶
詩到西湖更不疑西湖以外可無詩孤山水月無邊思¶
只在清香不在枝¶
一頃園池半種梅更將窠石傍梅栽愛風愛月隨宜看¶
合是詩家帶得来¶
隔水尋幽妙莫傳一年勝處是春前縱饒爛熳春吹却¶
<pb:KR4d0246_WYG_018-3b>¶
猶得殘香伴鶴眠¶
玉川夢事不紛紜一樹相思正憶君君若移舟来問訊¶
莫教驚動一溪雲¶
為愛林林次第開却湏雪壓與霜催嵗寒偃蹇非無意¶
破冷衝寒来㡬囘¶
去嵗来時恰犯寒枝頭未放雪漫漫一年鞭影紅塵裏¶
猶得西湖立馬看¶
湖上歸鵶落照昏一聲漁唱與招魂紉蘭餐菊生平事¶
<pb:KR4d0246_WYG_018-4a>¶
沙冷月寒何處村¶
醉餘看字眼麻茶佳句拈来似隔紗讀去讀来元有味¶
南湖從此説梅花¶
老去哦詩懶解工筆端隨分有春風傍人若問梅花句¶
盡在西湖風雪中¶
　　　次韻常之用前人韻賦梅花十絶¶
老来為圃萬縁輕一見梅花眼倍明所恨平生無句眼¶
其如相與有詩情¶
<pb:KR4d0246_WYG_018-4b>¶
淵明豈獨愛東籬便愛東籬亦匪私耐雪耐霜同臭味¶
佳花尤愛夾花枝¶
風靜得香多醖藉雪殘觀色轉精神不教翠竹踈松畔¶
清殺天寒日暮人¶
拙速誠難語巧遲誰知先進野人為絶憐飯顆山頭老¶
江路聞香有喜詞¶
每愛孤山靜思凝嵗寒不脱栢青青暗中參得横斜趣¶
不費陶潜影答形¶
<pb:KR4d0246_WYG_018-5a>¶
玉川清苦更清狂一夜相思不可當解道是君看亦好¶
不然白地斷人腸¶
未㸃蒼苔已㸃衣遽辭脩竹翠相依若教笛怨歌催盡¶
寧受風吹雨打稀¶
浮玉飄香别緒多緩流溪水浸銅柯先春有意春無意¶
春奈千紅百紫何¶
臘雪溶溶斷送冬明朝波面受春風北園幾樹紅苞坼¶
只合吹將酒盞中¶
<pb:KR4d0246_WYG_018-5b>¶
桃縱夭夭杏縱繁衰翁其奈眼尤寒自知不是尋芳伴¶
且把寒枝子細看¶
　　　次韻古梅二首(予近得鄉中甌/浦梅坡皆老梅)¶
緑苔枝上玉踈踈折贈詩人意不孤惱殺渠儂歸未得¶
梅坡千樹有如無¶
玉鑑堂前迹已踈殘香應伴鶴聲孤郎潜桂隠身藏却¶
新為梅花着句無¶
　　　直舍紫薇花身可以題字因作一絶書其上¶
<pb:KR4d0246_WYG_018-6a>¶
赤立嚴霜如槁木爛開炎日似紅霞耐寒耐暑真能事¶
豈是人間怕癢花¶
　　　揚州席上次蔣右衛韻賦白牡丹二絶¶
秋思憑髙不易裁陽和喚得故人来自憐梅萼成孤絶¶
借與春風一色開¶
玉甃銀缾千尺清喚囘玉色謫仙人沉香亭畔無消息¶
付與揚州十月春(按此首原本誤作落墨牡丹詩停車/京洛一首誤作白牡丹詩今改正)¶
　　　北方館馹屏風皆畫落墨牡丹¶
<pb:KR4d0246_WYG_018-6b>¶
停車京洛淨風沙㡬見屏開落墨花故國似人猶可喜¶
穠肌何况謝鉛華¶
　　　池荷¶
髙髙碧葢擁紅衣拍拍方塘漾渺瀰前竹後松相映帶¶
香風何自透禪扉¶
　　　次韻方叔媚川圖亭上觀芙蓉¶
篩霞擘錦炫晴空碧玉芙蓉晚更紅只道商秋為素景¶
也教春色艶秋風¶
<pb:KR4d0246_WYG_018-7a>¶
　　　顯庵許轉覓紅蕉未至絶句奉簡¶
過眼浮華擲錦梭聞閒習氣種花窠蕉中得鹿元烏有¶
雪裏看蕉竟若何¶
　　　從潘濟叔覓花栽得紅蕉鳯仙大蓼謂水梔僅¶
　　　有一窠寒窗不可無戱作二絶¶
幽人憐我學鋤耰寄與花栽一一收莫道芭蕉失寒暑¶
鳯仙宜夏蓼宜秋¶
聞説君家有水梔虬枝怪石眼前稀何如借與銷長夏¶
<pb:KR4d0246_WYG_018-7b>¶
待得寒窗却送歸¶
　　　和袁同年接伴賡從客陸成父玉簮花韻¶
玉長藍田潔更芳盍簮如待紫陽装仙人尚欠頭冠在¶
好種黄葵阿那傍¶
　　　次韻木伯初秋蘭¶
堪嗟堪惜是懷沙占得秋蘭作楚花世莫我知方自足¶
底將逝水送韶華¶
芳潔清幽隠操中蘭兮消得小山叢略無醖藉惟岩桂¶
<pb:KR4d0246_WYG_018-8a>¶
滿院秋香一樹風¶
萬蘂千葩角富豪秋蘭無處却為髙蚤知㨗徑終南是¶
招隠當時不入騷¶
　　　月桂(案月桂應/作月紅)¶
春来花事各名家肯許常春擅物華雪裏香紅更清絶¶
只應名作嵗寒花¶
　　　相臺得菊本名之曰繡菊¶
非紅非紫曄茸茸依舊黄流美在中漢使擕將名繡菊¶
<pb:KR4d0246_WYG_018-8b>¶
要同丹桂種蟾宫¶
　　　次才伯初蠟梅三絶¶
格韻評量故是梅採薪叢裏凍花開蜂衙不逐飄零盡¶
真似天工蠟綴来¶
蜂薫脾蜜麝薫臍香染薔薇色染梔大似幽蘭懷隠操¶
有心聞處得香遲¶
氣禀中央色自莊丹心展盡只輸香自知不結和羮實¶
合作山家澹泊装¶
<pb:KR4d0246_WYG_018-9a>¶
　　六言詩¶
　　　成徳堂¶
帝謨亦言九徳父教等謂三成兹堂不媿扁榜公家有¶
賢弟兄¶
　　　思賢堂¶
取善乃與為善見賢合思齊賢公平何若愛士富者惟¶
欲求田¶
　　　題北山軒詩¶
<pb:KR4d0246_WYG_018-9b>¶
鵬鷃逍遥各適猿鶴驚怨何知有𤓰得東陵種無文煩¶
北山移¶
　　　用山谷韻題洪子恂所藏山谷六言詩¶
逢原妙處何如水到自然成渠信手拈来都是彈圓頌¶
印泥書¶
　　　次韻周畏知用南軒聞説城東梅十里句為韻¶
　　　六言七首¶
湘西山亦既見城東梅所未聞急湏盍簮共賞可惜委¶
<pb:KR4d0246_WYG_018-10a>¶
地餘芬¶
廣平心腸鐵石姑射肌膚氷雪共令索笑求詩未免嬰¶
情駕説¶
故人馳一枝使詩翁築五言城湏邀從事入幕休喚孔¶
方作兄¶
夢蝶驅除枕上驚鴻約略墻東石裂嵒前積雪角咽城¶
頭曉風¶
意了無東閣興句不到西湖梅非公安得聞此欲徃何¶
<pb:KR4d0246_WYG_018-10b>¶
其快哉¶
松逕晴泥欲乾茅簷宿雪猶濕滿枝空懷杜二夜誦誰¶
徳計十¶
行歌已聞落梅寡和猶傳下里好歩故難卒行迅雷那¶
及掩耳¶
　　　周畏知遺二毫筆雖舊猶耐書戯作六言奉簡¶
我愧不能扛鼎君安得此如椽㧞羊兎毛以利較夔蚿¶
足相憐¶
<pb:KR4d0246_WYG_018-11a>¶
不肯羊質欺世寧作兎園隠居令尹雖舊令尹中書今¶
尚中書¶
