# -*- mode: mandoku-view; -*-
#+TITLE: 涉齋集
#+DATE: 2015-08-25 00:00:47.008007
#+PROPERTY: ID KR4d0246
#+PROPERTY: BASEEDITION WYG    
#+PROPERTY: JUAN 卷十三
<pb:KR4d0246_WYG_013-1a>¶
欽定四庫全書¶
　渉齋集卷十三　　　　　　宋　許綸　撰¶
　　五言排律¶
　　　代上皇太子夀二十韻¶
闔闢乾坤逈胚腪厯數長較論今鮮儷詣絶古非常八¶
袠尊堯典千齡格舜裳孫枝綿奕葉國本係元良南極¶
昭穹覆東儲應夀昌九秋開令節五日屆重陽照曜辰¶
儀肅氤氲甲觀祥玉巵傳錫嘏瑶樂奏稱觴茅土仙潢¶
<pb:KR4d0246_WYG_013-1b>¶
潤芝蘭寳砌芳元勲来閥閲嘉耦奉尊章慶事川方至¶
驩呼殿未央㳟惟天繼體仰止日重光擬把㳙埃報難¶
將算數量皇圖恢逺馭夀域振遐荒寝事龍樓問班陪¶
虎胄行神明推大尹惠養式羣方朝夕淵冲地闚瞻簡¶
樂堂不能鞭朽鈍何物介陵岡再拜占霄象千門祝夜¶
香兩宫千萬嵗三聖共無疆¶
　　　又代賀十韻¶
南極昭穹象東儲應夀昌千秋符季月五日近重陽銀¶
<pb:KR4d0246_WYG_013-2a>¶
榜辰儀肅銅吹甲觀祥兩宫開燕喜萬國慶元良競指¶
椿為算争持菊泛觴恭惟天廣大仰止日輝光繼體觀¶
行健重輪耀有常自然髙宇宙何物介陵岡監古慙能¶
讀分僚忝接行三王真有道更欲祝綿長¶
　　　上左丞相夀二十韻¶
闔闢乾坤逈甄陶物象新舜絃熏入治商鼎味還淳天¶
貺方垂節崧髙已降神清明開造化精祲下星辰謙損¶
祗縫掖尊嚴絶縉紳怯惟聞已過勇豈遜師仁補衮工¶
<pb:KR4d0246_WYG_013-2b>¶
夫細垂裳寵渥頻熱官無倖位寒士有通津水旱猶親¶
奏封章要廣陳棟梁湏偃植海嶽待㳙塵自昔觀前軰¶
于今邁等倫調和全玉燭鼓舞在洪鈞薄海歸洪軸中¶
原望帝宸兩宫三聖日四海一家春少倚遐衝折重看¶
夀域均無官醻竹帛有節擬松筠曉日馳中使流霞出¶
九旻敬為丞相夀恭上太夫人盛徳寧無種長年宛似¶
親小人因有母慚媿器輪囷¶
　　　上梁丞相夀二十韻¶
<pb:KR4d0246_WYG_013-3a>¶
千載風雲㑹三生柱石縁罕聞流渚旦同在降崧年天¶
意開皇極神謀屬鉅賢中和垂節後嗜欲兆開先象應¶
魁三近聲蜚第一傳十年登鼎鉉四海入陶甄輕重朝¶
廷寄安危將相權朔方頻借問南國小囬旋再入儀刑¶
肅周詢眷倚専折衝聲色外夑理冕旒前照曜氷山泮¶
調和玉燭圓帝方張撻伐天欲靖烽煙機㑹寧容髪功¶
成即濟川長城端有託夀域定無邉不用霞觴祝唯應¶
寳札編昇平天下宰隂徳地行仙霽色歸桃李韶光並¶
<pb:KR4d0246_WYG_013-3b>¶
管絃深為修禊日全似浴沂天但樂垂裳化難酬補衮¶
妍清風時入抱聊寫穆如篇¶
　　　上安撫程給事十六韻¶
臺省儀型舊垣扉寵渥新詞章闗造化論議藴經綸去¶
國悲風木流年感隙塵未教居鼎鼐亦合上星辰何自¶
占雙使從誰問大鈞熊湘辰告入牛斗夜光陳禮樂須¶
賢帥湖山要主人一言九重寤八縣十州春拾穗歌時¶
熟投醪味徳醇燕閒餘畫㦸談笑且綸巾早晚登黄閤¶
<pb:KR4d0246_WYG_013-4a>¶
聲猷動紫宸有儒嗟濩落無路話邅迍憶拜編書賜祗¶
憐負弩身或疑千里馬曾遇九方歅北斗言贍切西山¶
入夢頻登臨冀軒豁未敢歎輪囷¶
　　　上辛安撫二十韻¶
開闢重華旦胚胎間世賢雲龍時際㑹星鳳睹争先天¶
授歸三傑神謀效一編宏謨驅固陋餘論細雕鐫詔㫖¶
傾臚句山呼動奏篇干霄須造化惟月進班聮有客占¶
星次逢人問日邉江湖煩鎮撫壤地屈盤旋談笑潢池¶
<pb:KR4d0246_WYG_013-4b>¶
浄生成壁壘堅丈夫真細事餘子敢差肩黄屋深知切¶
青雲寵渥駢即歸調鼎鉉少駐斸龍泉更治今馮翊重¶
歸舊潁川載塗明積雪嗣嵗卜豐年封殖棠隂盛驩迎¶
竹馬鮮恩波行處足威譽向来傳此獨瘡痍甚方疑雨¶
露偏禁通鄰邑粟費减月樁錢齋戒逾三日遭逢有二¶
天執鞭吾所慕負弩敢驅前¶
　　　上周尚書内翰承㫖二十韻¶
弱水蓬莱逺羣山岱嶽髙塵埃千障隔景行寸心勞摸¶
<pb:KR4d0246_WYG_013-5a>¶
索知何自摳趨苦未遭銅章披宿霧藻鍳炳秋毫穹壤¶
懸鵬鷃篇章抵鴈羔斯文標正脉輿論凛時髦勇退闗¶
吾道留行切帝褒風雲開壯觀舟楫際洪濤劍履昭魁¶
象詞瀾卷巨鼇合宫陳縟典華盖粲星旄霽日明黄道¶
祥風動赭袍恩波榮赦草顔咫醉仙桃麻册追盤誥詩¶
歌逼頌騷人方期補衮功豈在揮豪地禁承中㫖天官¶
冠列曹儀型喜頗牧歩武接䕫臯蚤晚登三事乾坤倚¶
一陶途長須驥足用拙匪牛刀造請神先索推敲癢莫¶
<pb:KR4d0246_WYG_013-5b>¶
搔未嗟聞道晚終待郢斤操¶
　　　上運使蘓大卿十六韻¶
當代推先正斯文倚廢興表章逢聖主衣鉢見孫曽操¶
履渾圭璧行藏動凖繩太羮元薄味積水自增氷洛誦¶
傳瑰墨雞林識寳繒六卿聊率屬三事即延登一自雙¶
星出重煩四牡乗周知民疾苦宻訪吏賢能已見江西¶
化都為道院稱夷塗終妥帖揆路始飛騰後進思親炙¶
今吾有服膺百年能㡬見一語願師承令弩方危脱公¶
<pb:KR4d0246_WYG_013-6a>¶
堂許驟升暗中慙摸索胷次漫崚嶒末俗惟同調初心¶
只自憎可能憐鷽鷃隨意亦鯤鵬¶
　　　見提刑鞏大監三十韻¶
夙借屏星映曽憐坐客寒扁舟違逆水方丈𣺌三韓分¶
隔懸穹壤心馳乏羽翰熒煌長在望嵗月凛奔湍凡骨¶
思佺訣師資待郢墁把文留箧笥洗眼誦琅玕轍敢窮¶
途慟冠期結綬彈苦無蒼玉佩絶憶紫金丹徃絶修門¶
入争先要路看飛騰寧有䇿遇合自相歡獻納君王問¶
<pb:KR4d0246_WYG_013-6b>¶
施行宇宙寛前星開尹幕列宿炳朝端賀老聊為監嚴¶
公合從官調官因有便典謁亦曽干不得瞻丰采無由¶
出肺肝姓名煩摸索蹤跡自蹣跚未有三千牘那能九¶
萬摶抱關從苑候失歩向邯鄲繼憶専城去俱興歛惠¶
嘆第聞盤錯舊不見剸裁難帝眷從更治民風要飽觀¶
甫傳光禮樂已著畫衣冠浙水東西接恩波晝夜瀾去¶
天鄰杜曲近日即長安儒腐真堪厭才優特未殫少遲¶
調鼎鉉即合侍金鑾餘子甘流落遺編守故殘若為百¶
<pb:KR4d0246_WYG_013-7a>¶
里宰已判一生酸蜀道㳺雖勌山隂興未䦨猶能風雪¶
裏作意駐征鞍¶
　　　别毛質夫省宣撫丘同知訪都督張知院十韻代簡¶
交契三生在違離百念休杜門煩枉駕力疾喜登樓擊¶
節聽髙論持杯散暮愁諸公争屈致故里可淹留科第¶
休云晚行藏却自由安邉須逺畧造膝待前籌雨泊中¶
川嶼風㠶古括州知津君已熟惜别我何憂京口留青¶
眼澄江正白頭或紓知已問已負殺身醻¶
<pb:KR4d0246_WYG_013-7b>¶
　　五言絶句¶
　　　太上皇后閤春帖子¶
夀擬南山祝春從北斗回物華欣向泰厚徳發生来¶
母道齊皇極韶光傍夀觴徽音家慶集隨輦奉尊章¶
風簾回翡翠冰研伴蟾蜍親寫迎春帖真符太上書¶
　　　太上閤端午帖子¶
自得廣成道長居不老天底須桃辟惡何用木延年¶
人艾休教采仙丹乆養成六宫争結縷再拜學長生¶
<pb:KR4d0246_WYG_013-8a>¶
柈獻千年實杯行九節蒲至尊親上夀家慶列成圖¶
　　　聖夀閤端午帖子¶
有徳天同夀無為日更長每逢端午節雙上萬年觴¶
畫扇迎雙鳳輕衣拂六銖太清元有籙抱朴不須符¶
繞臂長生縷當門五色絲榴花㸔結子葉葉在孫枝¶
　　　題恵崇小景¶
寒林㡬吹折凍栁不勝垂老去機心熟驚鷗莫浪疑¶
崔嵬吾肺腑面目似廬山江上風濤稳扁舟得徃還¶
<pb:KR4d0246_WYG_013-8b>¶
舒徐春晝永取次小桃紅獨爵把枝稳矜呼立晚風¶
兩蛙隨歩武先後得位置不作渴雨嗚豈不賢鼓吹¶
　　　題文與可山水¶
踈篠寒林手文家富韈材片縑雲氣足彷彿認蓬莱¶
　　　題洪子恂所畫盤洲圖¶
林塘天遺得花木地宜栽細紀平泉咏揮毫落海苔¶
　　　題車盤圖¶
牛磨人俱轉車旋水即流争如霖雨足所至息人牛¶
<pb:KR4d0246_WYG_013-9a>¶
　　　歸牧圖¶
爵禄不入心牛肥了耕稼緑隂生晚煙歸来兩閒暇¶
　　　題水石翎毛¶
此君已可人更着水石映水禽穿林来相呼復相應¶
　　　題邉魯生花木翎毛四首(魯生徃金陵招諭/死節故詩意及之)¶
緑垂朱雀栁雙燕不勝春泥落空梁語之人竟殺身¶
南國枇杷熟卑枝結子多一雙拖白練飛堕緑林阿¶
小樹生荆棘棠梨結子幽白頭雙野鳥相對菊花愁¶
<pb:KR4d0246_WYG_013-9b>¶
夢斷江南信空憐鐡石腸縁么何處去二鳥獨悲傷¶
　　　趙昌芍藥¶
風雨藥欄西殘紅落錦溪明窗時展卷春色任提携¶
　　　醒酒石¶
澤畔三生魄花間獨醒窠摩挱苔上醉驅遣睡中魔¶
　　　小垂手(九曲/二石)¶
醉裏忘形客山中化石仙翻同醒酒伴作對媚平泉¶
　　　雲葉¶
<pb:KR4d0246_WYG_013-10a>¶
何年老講師趺坐貝樹根落雲化為石亦得無上尊¶
　　　蜂窠石¶
水石兩相激成形不自藏終慙為兎窟僅喜作蜂房¶
　　　彩鷁詩¶
意適舟輕颺夷猶雜鴈鳬不須凌弱水樂地即蓬壺¶
　　　採蓮舟¶
擬倩誰家女相呼去採蓮丁寧欸乃曲隨意媚晴川¶
　　　雙溪堂¶
<pb:KR4d0246_WYG_013-10b>¶
境與人俱勝心無水共流竒竒仍怪怪莫莫更休休¶
　　　緑野堂¶
山坪縈霧草湖濼漾煙蘆野色誰延入隂晴足畫圖¶
　　　洗心閣¶
與物風迎浪澄心月印湖牀頭不須易本自一塵無¶
　　　容膝齋¶
心胷包天地人亦天地物莫笑容膝齋空洞足伸屈¶
　　　檥齋¶
<pb:KR4d0246_WYG_013-11a>¶
心起五湖興身輕一葉舟箇中風雨夜不用轉船頭¶
　　　楚望樓¶
楚東雄地望勝槩屬名流共俟謝安石難追馬少㳺¶
　　　題有竹軒¶
家世豈孤竹夷齊真二難清風與直節一一聳髙寒¶
　　　題隱霧軒¶
豹變知非虎磻溪若是班當年謝安石只合住東山¶
　　　題巢雲軒¶
<pb:KR4d0246_WYG_013-11b>¶
楚望巢雲處長懐曩寓居飄飄欲仙去𣺌𣺌復愁予¶
　　　芥納寮詩¶
踞龜説漫游視螘談綺夢芥内取須彌撐橋尋月洞¶
　　　灌園亭¶
植蔬常匝圃釀酒仍滿甕便覺三公輕更將徳本種¶
　　　次韻㧞葵亭¶
㧞葵固佳節灌園寧素餐公歸客無歸長鋏且莫彈¶
　　　題飯牛亭¶
<pb:KR4d0246_WYG_013-12a>¶
好手聊飯牛不將笏搢插所以百里奚牛肥不枯乏¶
　　　花信亭¶
播物潜施令司花暗弄粧封姨偏漏洩預報信前香¶
　　　繭甕亭¶
有家堪作繭學圃甘抱甕此生足三眠以外均一夢¶
　　　林珍亭¶
團坐聽情語移杯就果根分甘新更美敲打任諸孫¶
　　　題索笑亭¶
<pb:KR4d0246_WYG_013-12b>¶
江南氣候宜冷蘂破寒枝能共廵簷笑何妨受雪吹¶
　　　又用前韻¶
六出雪中宜春藏向北枝廵簷時一笑玉笛且休吹¶
　　　橘友亭¶
梅溽香蒸玉霜晴珠照林封君休僣儗得此足投簮¶
　　　題雲起亭¶
雲起有真意水窮無盡心盤洲寧涸澤天下要甘霖¶
　　　欣對亭詩¶
<pb:KR4d0246_WYG_013-13a>¶
萬象盡森著所觀皆所欣誰能忘愛惡逹觀足超羣¶
　　　既醉亭和韻¶
泛觴有何心罰爵不為耻流行固自佳坎止何妨醉¶
　　　題可止亭¶
澗疊裴公石杯形鴟子船乗流欣遇坎結網勝臨淵¶
　　　美可茹亭¶
盤洲比盤谷釣水鮮可烹采山獨為樂頗勝懲沸羮¶
　　　瓊報亭¶
<pb:KR4d0246_WYG_013-13b>¶
園丁採時果足以供嗜好眷言無盡藏孰盡瓊玖報¶
　　　題睡足亭¶
唐皇溺太真愛心苦未足因人憶海棠何如悟秉燭¶
　　　題詠亭¶
無塵元不禊有酒即為春一詠得真趣四時俱可人¶
　　　㯶亭¶
剥㯶堪覆宇代瓦勝誅茅有酒論竒字無心賦觧嘲¶
