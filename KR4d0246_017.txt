# -*- mode: mandoku-view; -*-
#+TITLE: 涉齋集
#+DATE: 2015-08-25 00:00:47.074630
#+PROPERTY: ID KR4d0246
#+PROPERTY: BASEEDITION WYG    
#+PROPERTY: JUAN 卷十七
<pb:KR4d0246_WYG_017-1a>¶
欽定四庫全書¶
　涉齋集卷十七　　　　　　宋　許綸　撰¶
　　七言絶句¶
　　　車行詩¶
穏如江海迎潮上險似虚空逐電行縱使中原平似掌¶
我車只作不平鳴¶
　　　陳留道中¶
雍丘紆路到陳留積雨瀰漫漲畎疇道左流民形似鬼¶
<pb:KR4d0246_WYG_017-1b>¶
能無百里為分憂¶
　　　靈璧道傍石¶
花石綱成國蠧盈賊臣賣國果連城陵遷谷變猶横道¶
反作傍人座右銘¶
　　　朝歌城¶
魯墻絲竹千年在寂寞朝歌莽一丘突有浮屠延望眼¶
何因駐得墨家流¶
　　　羑里城(至今城中/草不生)¶
<pb:KR4d0246_WYG_017-2a>¶
扁公墓下艾猶榮羑里城中草不生豈是聖賢遺恨在¶
只應天自不能平¶
　　　趙故城¶
叢臺意氣俄銷歇故壘歌鐘幾刼塵只有藺卿生氣在¶
墳前衰草鎮如新¶
　　　涿州¶
驀直中原掌似平范陽巢穴奈天成未能太古全無事¶
黄帝如何不治兵¶
<pb:KR4d0246_WYG_017-2b>¶
　　　衛州¶
河決從来國隠憂衛州那在水邊頭傷心中土淪胥久¶
可但堪嗟一衛州¶
　　　欒城縣¶
寂寞欒城頓食遲令君跪告簿尤危固非鸞綬身棲棘¶
可忍䲭巾首告笞¶
　　　慶都縣¶
慶都將過過唐河欲訪靈臺去路賖試問車夫能指㸃¶
<pb:KR4d0246_WYG_017-3a>¶
好峰無數碧蓮華¶
　　　栢鄉縣¶
昔賢不肯入朝歌况乃軍中忌諱多咄咄衣冠出疆去¶
廹於人處竟成訛¶
　　　淮隂縣¶
甘羅古篆娑羅刻豈但淮隂妙二羅胯下橋邊有男子¶
追亡擬問漢蕭何¶
　　　和袁同年接伴賡從客陸成父至淮隂縣韻¶
<pb:KR4d0246_WYG_017-3b>¶
日月光中盡徹侯獨全終始是封留可憐胯下竒男子¶
雖媿淮隂不媿劉¶
　　　和袁同年接伴賡從客陸成父至寳應縣韻¶
雨洗秋光滴夜凉斗牛河漢絢文章明時不寳埋光瑞¶
應有真賢為發祥¶
　　　過相臺¶
夜深吹笛醉秦樓月白風輕只共愁魏國九京如可作¶
錦衣能復故鄉留(月白風輕/亦樓名)¶
<pb:KR4d0246_WYG_017-4a>¶
　　　過陳橋見太行¶
驅車夜半出都城䇿馬陳橋已半程囘首白雲南闕下¶
太行何事馬前迎¶
　　　過龍徳宫¶
龍徳宫中舊御園繚墻栽栁儼然存秋光更向墻頭發¶
似與行人濺淚痕¶
　　　過常山村店中見菊¶
黄菊娟娟媚晚秋等閒野店亦藏幽國香何恨成淪落¶
<pb:KR4d0246_WYG_017-4b>¶
秋月春風不解愁¶
　　　過趙州石橋¶
橋梁顯刻認中朝仙跡遺風不可招喚作沃州人不識¶
今朝只過趙州橋¶
　　　奪玉石橋¶
輦却民財積上京民貧政自不關情瓊臺要築猶餘事¶
何况橋成奪玉名¶
　　　漳河¶
<pb:KR4d0246_WYG_017-5a>¶
出郭安陽漾碧波黄流汨汨泛漳河河濵飲水令人癭¶
岸石其如腹疾何¶
　　　琉璃河¶
黄河九曲固難窮六里琉璃未長雄眼底坳堂君勿詫¶
使華来自水晶宫¶
　　　䕶龍河¶
門題善利遏朝宗一水何從更䕶龍菱角雞頭教偪仄¶
可堪遊女折芙蓉(汴水門名善利/過此則為䕶龍)¶
<pb:KR4d0246_WYG_017-5b>¶
　　　魏河¶
過却黄河有魏河燕山直下有通波不湏圖冩山川勢¶
它日因糧省槖駝¶
　　　易河¶
車轔轔逐馬蕭蕭易水無聲㵼泬寥只聽琴聲已蕭瑟¶
更行霜月更聞簫¶
　　　白溝河¶
藝祖懷柔不耀兵白溝如帶作長城太平自是難忘戰¶
<pb:KR4d0246_WYG_017-6a>¶
休恨中間太太平¶
　　　滹沱河¶
逋誅狂冦釡中魚未免真人駕六飛千古石人雖曖昧¶
一時河伯太機㣲¶
　　　歸途觀蘆溝新橋¶
長虹如玉跨長川下馬摩挲得細㸔他日燕郊如舊識¶
蘆溝橋下古桑乾¶
　　　歸途感河南父老語¶
<pb:KR4d0246_WYG_017-6b>¶
河南民力已無堪泣訴王人語再三勤苦遺黎姑少忍¶
北人何止棄河南¶
　　　有感¶
宋衛綿延接趙燕古来爭戰可勝論細思醉把乾坤擲¶
蠻觸區區匪大言¶
　　　文王廟¶
聖賢多難古来同易數身更羑里中甲子既周屯既復¶
不應天數竟終窮¶
<pb:KR4d0246_WYG_017-7a>¶
　　　光武廟¶
真人祠殿栢鄉邊下馬焚香我謁䖍思漢民心今戴宋¶
宻祈興運早中天¶
　　　題蕭相國廟¶
古廟凄凉古鎮邊鄼陽户口更凄然封侯當日如今日¶
越使蕭公剰買田¶
　　　題曹娥廟¶
當日曹娥念父心千年江水有哀音可憐七尺竒男子¶
<pb:KR4d0246_WYG_017-7b>¶
忍使神州半陸沈¶
　　　謁曹娥祠(時積/雨後)¶
昔因淑節歎男兒今媿男兒竟未竒攜累乞靈無可禱¶
只求晴霽樂豐時(予舊時有可憐七尺竒男/子忍使神州半陸沉之句)¶
　　　避雨漁陽太守廟¶
拂面秋風雲漠漠傷心古汴黍離離不因避雨漁陽廟¶
爭見元豐大觀碑¶
　　　曹操冡¶
<pb:KR4d0246_WYG_017-8a>¶
舜葬蒼梧的可知九疑猶是後人思阿瞞不作瞞心事¶
何用纍纍多冢為¶
　　　寓居婺倅㕔秋夜觀書有感四首¶
虚庭摵摵撼梧楸黄卷青燈字字愁説與西風莫蕭瑟¶
年来詩思不禁秋¶
每當劇暑憶秋期暑退凉生喜可知不奈寒蛩促機杼¶
等閒催得鬢成絲¶
子城髙處易為秋宻㸃催更響更幽掩卷不眠堦下坐¶
<pb:KR4d0246_WYG_017-8b>¶
淡雲東去月西流¶
四十男兒不自憐求田問舎計茫然一官未辦君親報¶
縱有田園亦舍旃¶
　　　戊申嵗題玉牒所壁¶
擔上㸔梅不是梅孤山消息限蓬莱仙源圃裡逢人日¶
雪色憐隨霽色開¶
雪塢霜窗合斷魂仙姿元住水邊村園丁莫訝盆池小¶
留得踈踈澹月痕¶
<pb:KR4d0246_WYG_017-9a>¶
空飱無補愧侏儒茗盌香爐細讀書還被梅花勾引破¶
又哦新句步庭除¶
冷蘂踈踈開可數香風羃羃逺能聞不因脩竹遮攔得¶
一夜清寒定憶君¶
數日清寒不肯開枝頭閣雪冷皚皚霜禽飛去花身動¶
一片清香在緑苔¶
直舍孤唫未過清梅花相與有詩情寒鴉真似隨人好¶
冩就新詩啼數聲¶
<pb:KR4d0246_WYG_017-9b>¶
　　　書潘徳久版壁¶
故人有詩仍有屋囷裡無禾鼎無肉可憐驅去傍人門¶
階下蒼苔孕寒玉¶
　　　山房¶
山城久矣鞠榛埃三徑新成手自開何用誅茅卜鄰並¶
好風良月便應来¶
去盡陳言掃盡埃詩清心與眼俱開由来野服關吾事¶
暇日能同竹院来¶
<pb:KR4d0246_WYG_017-10a>¶
徑掃蒼苔磴拂埃山房今日為君開丁寧杜宇莫催去¶
正要青山歌朅来¶
風掃飛花雨濯埃錦葵將發麝萱開思量造物恩何厚¶
㸔取南薰入抱来¶
　　　西山爽氣¶
負墻結檻太麤踈真得西山爽氣無他日棠隂無可紀¶
負暄曾此鑷髭鬚¶
　　　金果園¶
<pb:KR4d0246_WYG_017-10b>¶
蹔抛汴岸入斜坰金果園中信馬行滿目桑麻俱沃壤¶
可憐持節看春耕¶
　　　柳溪¶
通衢暖轡出邢臺突有池臺號柳溪自過淮来無此趣¶
千年華屋但雞栖¶
　　　望平山堂¶
霏㣲晚雨濕踈鐘彷彿浮圖出半空囘首江南山色逺¶
平山却在有無中¶
<pb:KR4d0246_WYG_017-11a>¶
　　　蜀山堂¶
已把堂名占蜀山愛山猶疊石孱顔世間何事非兒戱¶
了得兒癡趂得閒¶
　　　蜀山亭¶
千里肥川掌似平崔嵬只有蜀山青兹亭巧與山相對¶
不惜名堂更揭亭¶
　　　題忠孝亭¶
白石陂頭斬逆蘇士行却是晋夷吾功成不掩窺窬志¶
<pb:KR4d0246_WYG_017-11b>¶
忠孝何如卞大夫¶
　　　浮槎亭¶
浮圖立處認槎峰曾記浮槎是醉翁亦似平山堂上㸔¶
隂晴山色有無中¶
　　　題陳正字貧亦好齋四首¶
陋巷當年一窶人簞瓢樂處有經綸居然更起為邦問¶
豈是先生亦厭貧¶
只教求食傍人門彭澤何妨作令君鄉里小兒真解事¶
<pb:KR4d0246_WYG_017-12a>¶
歸来草木亦欣欣¶
腸日九廽諳世路肱今三折悟良醫戎郎何自知貧好¶
却是歸来逺客知¶
正字如何例姓陳飢来一字不資身更將長技為扁榜¶
肯信吾家亦有貧¶
　　　題漕司涉齋¶
涉世渾如涉大川風波過却愈拳拳朱簾畫舫非吾事¶
只合扁舟聽雨眠¶
<pb:KR4d0246_WYG_017-12b>¶
　　　茅齋¶
市近吾營地自幽身閒何羡水中鷗因思客路竿遮日¶
得似君家茅盖頭¶
　　　梅坡¶
買得梅坡與衆㸔折花教折莫催殘蚪枝褁蘚能炊玉¶
留與梅坡伴嵗寒¶
　　　松林¶
蒼髯老氣已雄豪偃蹇連延結虹橋當暑含颸時瑟瑟¶
<pb:KR4d0246_WYG_017-13a>¶
底須屋角相風招¶
